=== Piano di Progetto
Di seguito verranno definite le modalità di lavoro utilizzate per la stesura del Piano di Progetto

==== Diagrammi di Gantt
Per la realizzazione dei diagrammi di Gantt, si utilizza il sito online https://www.onlinegantt.com/#/gantt. Utilizzando gli appositi bottoni si vanno a creare varie Task che riguardano lo svolgimento del progetto. Sono supportate anche la creazione di Subtask e dipendenze tra diverse Task.

==== Pianificazione
Per ogni periodo, il Responsabile individua una serie di obiettivi da perseguire, tenendo conto della loro rilevanza rispetto allo stato attuale del progetto e della loro fattibilità nel tempo disponibile.

Da questi obiettivi di carattere generale vengono ricavate attività operative concrete, rappresentate all'interno di un diagramma di Gantt, organizzate in modo da evidenziare le relazioni tra di esse nell'arco del periodo.

==== Preventivo ore e costi

In base alle disponibilità dei singoli membri e agli elementi definiti durante la fase di pianificazione, a ciascuno viene assegnato un carico di ore lavorative, suddiviso per ruolo, con la quale è possibile ricavare una stima dei costi per il periodo. La stima verrà dunque rappresentata mediante grafici quantitativi che illustrano l'andamento delle ore e delle spese rispetto al budget complessivo, fornendo proiezioni sulla situazione prevista al termine del periodo.

====  Consuntivo delle ore e dei costi

Al termine del periodo, il Responsabile verifica il lavoro svolto confrontandolo con quanto pianificato, sia dal punto di vista contabile che rispetto agli obiettivi stabiliti. Viene effettuata un'analisi comparativa tra la stima iniziale delle ore e dei costi e i dati effettivi registrati a fine periodo. Questo confronto permette di aggiornare lo stato attuale del budget e del monte ore, fornendo una base di riferimento per la pianificazione successiva. 

==== Retrospective

Al termine del periodo, si svolge una riflessione collettiva per valutare i risultati ottenuti, verificando gli aspetti quantitativi, ovvero il livello di avanzamento degli obiettivi e delle attività rispetto alle previsioni.
Questa analisi è fondamentale per assicurare che l'impiego delle risorse sia in linea con gli obiettivi, per individuare eventuali miglioramenti da applicare nei processi futuri.