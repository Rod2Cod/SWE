=== Piano di Qualifica
Di seguito verranno definite le modalità di lavoro utilizzate e le metodologie di sviluppo delle varie sezioni del Piano di Qualifica.

==== Metriche Utilizzate
Le metriche utilizzate all'interno del Piano di Qualifica, sono state selezionate dopo un'analisi delle necessità del progetto. Esse sono state ricavate da varie fonti:
  - *Progetti passati*, in quanto molti progetti, avendo delle basi di lavoro simili, permettono di utilizzare metriche comuni. Inoltre, essi sono serviti anche come suggerimenti e *aiuti* per la scelta di successive metriche da integrare;
  - *Documenti* resi disponibili dal professore;
  - Ricerche in *internet*, in aggiunta a quanto consigliato all'interno dei documenti resi disponibili.

==== Qualità di Processo
La qualità di processo si fonda sull'idea che, per ottenere un prodotto che soddisfi determinati *standard* di qualità, è necessario che i *processi* che lo vanno a creare, vengano sottoposti a *controlli* periodici con lo scopo ultimo di ottimizzarli. \
Il concetto di qualità di processo viene dunque applicato all’intero spettro di *attività*, *pratiche* e *metodi* utilizzati lungo l’intero ciclo di vita del software. In sintesi, la qualità di processo si pone l'obiettivo di rendere la qualità una *parte integrante* del prodotto, garantendo che sia *costruita* nel processo stesso e non sia solo un obiettivo secondario.

Per garantire il raggiungimento degli standard qualitativi prefissati, il team ha adottato un approccio strutturato alla qualità di processo, che include:
- *Processi primari*, che comprendono la gestione delle risorse e lo sviluppo del software;
- *Processi di supporto*, focalizzati sulla verifica e gestione della qualità;
- *Processi organizzativi*, finalizzati a migliorare la gestione interna del team e delle attività.

*Metriche di qualità* prese in esame:
- Earned Value *(MPC-EV)*: misura il valore del lavoro completato rispetto al piano;
- Planned Value *(MPC-PV)*: rappresenta il valore pianificato di un'attività in un determinato momento;
- Actual Cost *(MPC-AC)*: indica il costo effettivo sostenuto per il lavoro svolto;
- Cost Performance Index *(MPC-CPI)*: valuta l'efficienza dei costi del progetto;
- Estimate At Completion *(MPC-EAC)*: stima il costo totale previsto del progetto;
- Estimate To Complete *(MPC-ETC)*: calcola i costi rimanenti per completare il progetto;
- Schedule Variance *(MPC-SV)*: misura la differenza tra il lavoro pianificato e quello effettivamente completato;
- Budget Variance *(MPC-BV)*: verifica eventuali scostamenti rispetto al budget iniziale;
- Satisfied Obligatory Requirements *(MPC-SOR)*: verifica che tutti i requisiti obbligatori siano soddisfatti;
- Requirements Stability Index *(MPC-RSI)*: misura la stabilità dei requisiti nel tempo. 


==== Qualità di Prodotto

La qualità del prodotto si concentra sulla *valutazione* del *software* sviluppato, ponendo particolare attenzione a caratteristiche come *usabilità*, *funzionalità*, *affidabilità*, *manutenibilità* e, più in generale, alle *prestazioni* complessive del sistema.\
L’obiettivo principale è garantire che il software non solo *soddisfi* le funzionalità richieste dal cliente e operi correttamente, ma che lo faccia *rispettando* specifici standard di qualità.


Gli aspetti valutati includono:
- *Documentazione*: deve essere chiara, leggibile e priva di errori;
- *Software*: deve soddisfare tutti i requisiti concordati con il proponente.

*Metriche di qualità* prese in esame:
  - Leggibilità *(MPD-IG)*: il contenuto dei documenti deve essere comprensibile all’utente;  
  - Correttezza Linguistica *(MPD-EO)*: i documenti devono essere privi di errori grammaticali.  


==== Specifica dei Test
Il Piano di Qualifica prevede l’esecuzione di test dettagliati per verificare il corretto funzionamento del software. I test sono suddivisi in:
- *Test di Sistema*: verificano il corretto funzionamento delle singole funzionalità;
- *Test di Accettazione*: garantiscono che il prodotto soddisfi i requisiti aziendali.

Ogni test è identificato da un codice e uno stato, che può essere *Implementato (I)* o *Non Implementato (NI)*.

==== Resoconto delle Attività di Verifica
Per assicurare la qualità del progetto, il team esegue controlli periodici e raccoglie dati sulle performance tramite:
- *Verifica della documentazione*, per individuare eventuali errori o incongruenze;
- *Monitoraggio dei processi*, attraverso il confronto tra obiettivi e risultati effettivi;
- *Analisi delle metriche di progetto*, per valutare l’aderenza agli standard prefissati.